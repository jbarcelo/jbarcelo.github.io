---
layout: post
comments: true
title:  "Festes d'Establiments 2023"
date:   2023-07-31 16:00:00
categories: home
---

# Teatre

Un dels moments més tendres i emotius de les festes de Sant Jaume de 2023 a Establiments va ser la representació de l'obra de teatre "La flor romanial" pels joves i infants del poble. Es tracta d'una de les rondalles mallorquines més conegudes i el grup de teatre d'Establiments en va fer una interpretació memorable.

Era el dia de Sant Jaume i el pati de cadires estava ple de familiars, amics i veïnats amb moltes ganes de veure l'actuació de les joves actrius. L'obra va començar amb un escenari senzill, molt d'art i molta d'imaginació. Era una obra on podien participar tots. Les més petites tenien papers més senzills i, a vegades, fins i tot formaven part de l'escenografia representant elements com els arbres d'un bosc. Les actrius més grans ens delectaven amb uns diàlegs que demostraven el domini absolut de la nostra llengua. Es veia que tots els participants passaven gust d'actuar.

Una vegada més, l'amor d'en Bernadet va triomfar. Amor per l'àguila, pel seu pare i fins i tot pel seu germà traïdor. I el públic, entregat, va agrair l'obra amb un llarg aplaudiment. Ja estam desitjant que arribin les festes de l'any que ve per veure una nova obra de teatre d'aquest grup tan eixerit.

![Teatre a Establiments](/assets/teatre_establiments.jpeg)
(Foto d'Ekaterina Zaytseva)


# Tremponada

Un any més la tremponada <br>
del poble fou el lloc de trobada <br>
per saludar a tots els veïnats <br>
que arribaren amb tassons i plats. <br>

Fruites Bàrbara posà la verdura <br>
i les voluntàries, la feina dura. <br>
Nosaltres posàrem la gana. <br>
Fou el millor de la setmana. <br>

![Tremponada a Establiments](/assets/20230731_tremponada.jpeg)
(Foto d'Ekaterina Zaytseva)
