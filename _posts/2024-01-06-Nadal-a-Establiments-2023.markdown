---
layout: post
comments: true
title:  "Nadal a Establiments"
date:   2024-01-06 16:00:00
categories: Establiments
---

El sus de les festes el va donar la coral d'Establiments amb un recital de nadales tradicionals i modernes, d'enfora i d'aquí. La més nostra és sens dubte, "Ja és Nadal a Establiments". Després hi havia taula parada al local de la tercera edat i també una copa a la galeria "La Bibi" vora el "Molí del Comte".

L'escola també va oferir el seu concert de nadales el dia 21 i ben segur que va ser un dels moments més emocionants per a alumnes, professors i pares. I seguint la tradició centenària mallorquina, la nit de Nadal va cantar la Sibil·la anunciant, un any més el dia del judici final.

![Concert de l'escola](/assets/20240106_concert_escola.jpeg)
(Foto d'Ekaterina Zaytseva)

A la nit de Cap d'Any hi va haver barra i punxa-discs a la Plaça Nova per ser ben a prop de l'església a l'hora de les campanades.

I, finalment, la Nit de Reis va arribar la colcada dels Reis Orient. Els Reis Màgics varen repartir il·lusió entre els més petits d'Establiments que varen estar encantats de poder saludar-los en persona.

Un fort agraïment a tots els que han col·laborat en l'organització d'aquestes activitats al nostre poble.

![Reis Màgics](/assets/20240106_reis_magics.jpeg)
(Foto d'Ekaterina Zaytseva)

